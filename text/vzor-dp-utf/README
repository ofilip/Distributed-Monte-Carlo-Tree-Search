Šablona pro sazbu diplomové práce v LaTeXu
Vytvořil Martin Mareš <mj@ucw.cz> roku 2011
Tento soubor je povoleno libovolně šířit, používat a upravovat.
Pokud máte jakékoliv připomínky nebo návrhy na vylepšení, dejte mi prosím vědět.
--------------------------------------------------------------------------------

Šablona existuje ve dvou verzích -- české (adresář cs) a anglické (en).

Obecná fakultní pravidla pro úpravu diplomových prací najdete v souboru
dp_uprava.pdf. Tento formát pro LaTeX se jimi řídí a snaží se důležité věci
připomínat komentáři. Přesto si ale celá pravidla přečtěte -- například úprava
desek práce je popsána pouze tam.

Pokud LaTeX ještě neznáte, na webu naleznete mnoho úvodních textů.
Mně se nejvíce osvědčil http://en.wikibooks.org/wiki/LaTeX. Pár poznámek
k TeXové sazbě najdete také zde v souboru ukazka.tex.

Základní nastavení sazby naleznete v souboru prace.tex, ten se také
odkazuje na ostatní soubory s jednotlivými kapitolami práce. Pečlivě
si hlavní soubor přečtěte a doplňte všechny chybějící údaje.

Pokud pracujete na Unixovém systému, může se vám hodit ukázkový Makefile --
stačí spustit program "make" a ten už se postará o přeložení všech souborů
TeXem.

Práci je potřeba kompilovat csLaTeXem, ten je ve většině instalací TeXu
dostupný v balíčku pro podporu češtiny a slovenštiny. Pokud csLaTeX nejste
schopni rozběhnout, můžete zkusit místo toho použít klasický LaTeX s balíčkem
babel (viz zakomentovaná část na začátku souboru babel.tex), ovšem sazba českých
písmen bude o něco ošklivější.

Další materiály o psaní diplomových prací a odborných textů vůbec najdete
na http://mj.ucw.cz/vyuka/bc/.
